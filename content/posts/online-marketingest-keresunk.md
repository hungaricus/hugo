+++
title = "Online marketingest keresünk"
slug = "online-marketingest-keresunk"
author = "admin"
wp_post_id = 3296
date = 2018-01-17T13:28:12+02:00
aliases =["online-marketingest-keresunk"]
tags = ["álláslehetőség","marketing"]
categories = ["Kiadói hírek"]
description = "Az Ad Librum munkatársat keres könyvkiadói marketing feladatok ellátására."
+++
<strong>Az Ad Librum munkatársat keres könyvkiadói marketing feladatok ellátására:</strong>
<ul>
 <li>részvétel az oldalak, posztok keresőoptimalizálásában;</li>
 <li>AdWords, Facebook és eTarget hirdetési kampányok létrehozása és kezelése;</li>
 <li>hírlevelek és más, marketing célú szövegek írása, szerkesztése;</li>
 <li>részvétel influencer marketingben.</li>
</ul>
Legszebb álmainkban <strong>olyan munkatársat keresünk, aki</strong>
<ul>
 <li>többféle marketinges megközelítést is tud érvényesíteni (generalista)</li>
 <li>szükség esetén a külsős marketingspecialistáknak meg tudja fogalmazni az igényeinket;</li>
 <li>tanulékony fajta, nem ijed meg az új módszerek megismerésétől (akár angolul is);</li>
 <li>a normális emberek nyelvén is jól fogalmaz (marketinges hájp nélkül);</li>
 <li>jó a helyesírása;</li>
 <li>rendszeres olvasóként valamilyen irodalmi vagy ismeretterjesztő műfajban otthonos;</li>
 <li>tud pátyolgatás nélkül is folyamatosan dolgozni;</li>
 <li>van produktív munkaideje az általunk kért feladatok ellátására.</li>
</ul>
Csocsóasztal, babzsák és csapatépítő hétvége nincs. Viszont a javaslataid valódi súlyt kapnak, és lehetőséget kapsz az ötleteid megvalósítására.

Az ismétlődő feladatokhoz szerkesztőségi <strong>asszisztencia</strong> rendelkezésre áll, hogy a marketinges a feladatára tudjon koncentrálni.

Bár akár a szerkesztőségi irodában is lehet dolgozni, alapvetően <strong>távmunkát</strong> ajánlunk, saját beosztású munkaidővel, rendszeres személyes vagy telefonos konzultáció mellett. A célunk a kölcsönösen hosszú távú elkötelezettség kialakítása úgy, hogy a munka és magánélet közötti egyensúly megmaradjon.

A fizetést illetően a jelentkezésben kérünk ajánlatot az óradíjadra (akár számlás, akár megbízásos alapon). Vállaljuk, hogy legalább <strong>havi 150.000 Ft</strong>-nyi munkaórát fizetünk, vagyis minden hónapban számíthatsz legalább ennyi bevételre.

<strong>Jelentkezés az alábbi űrlapon.</strong> A kiadóvezető, Dr. Soós Gábor minden pályázónak visszaigazolást küld. Ez a pályázati felhívás mindaddig él, amíg nem találjuk meg a megfelelő jelöltet.

[contact-form-7 id="3310" title="Névtelen"]