+++
title = "Már előrendelhető Erdei László visszaemlékezése"
slug = "mar-elorendelheto"
author = "kiado"
wp_post_id = 3462
date = 2018-05-23T09:00:56+02:00
aliases =["mar-elorendelheto"]
tags = ["89. Ünnepi Könyvhét","Előrendelhető","Erdei","Erdei László","Kóborlásaim az élet ösvényein","Személyes Történelem kiadó","új megjelenés"]
categories = ["Kiadói hírek","Személyes Történelem","Új megjelenések"]
description = "Előrendelhető Erdei László Kóborlásaim az élet ösvényein című könyve!"
+++
<img class="size-medium wp-image-3463 alignright" src="uploads/Erdei_László-Kóborlásaim-ebook_cover-209x300.jpg" alt="" width="209" height="300" />

Az Ünnepi Könyvhétre új könyvvel jelentkezik a<a href="https://www.adlibrum.hu/kiadoink/memoarkiado/"> Személyes Történelem kiadó</a> is.

<a href="https://www.konyvesbolt.online/Erdei-Laszlo-Koborlasaim-az-elet-osvenyein">Erdei László: Kóborlásaim az élet ösvényein</a> már előrendelhető a webshopban.

„Nagy élmény ez az éjszaka! Felettem zöldellő faág és a csillagos ég.” A csöndben őzek, dámvadak osonnak le a „kopolyához”… – írja naplójában tizenévesen a majdani kutató, a nö vény biológia professzora, két teljes napot egyedül eltöltve a Nagynyíri-erdőben. Folytatódik a sor nyári diákmunkaként egész megyéket feltérképező kerékpártúrákkal, ifjúkori nyaralásokkal, majd eljutunk a már felnőtt férfi, családapa kutatói munkáival összekapcsolódó utazásaihoz, tanulmányútjaihoz. Egyszerű turista számára elérhetetlen oldalát láthatjuk Hollandiának, Japánnak, megtudjuk, hol van „Fokhagymaország”, van-e, volt-e rabszolgaság a 20. sz.-ban, mit mond a távolról jött magyarnak Dél-Amerika… Megismerhetjük más népek szokásait, vallását, gyönyörködhetünk természeti és épített kincseik szépségében. Ismeretekben gazdag leírások, pontos információkkal az adott ország földrajzi adottságairól, társadalmáról, olykor történelméről is – érzékletesen, élményszerűen. Nem hagyva ki a korabeli Magyarország külföldi utakkal kapcsolatos hozzáállását sem... Szülőföldjéről, Törtelről indul, és vissza is tér oda. Bár Szegeden él, mégis tevékenyen vesz részt a település mindennapjaiban. E. L. tudósként gondolkodik, de a hétköznapok nyelvén fogalmaz. Visszaemlékezéseit olvasva könnyedén, szinte észrevétlenül gazdagodik tudásunk, emelkedik lelkünk…
Szafián Zsuzsanna tanár, író

&nbsp;

A szerző <strong>dedikál</strong>ja a könyvet <strong>június 9</strong>-én <strong>11 és 12 óra között</strong> a 89. <strong>Ünnepi Könyvhét</strong>en a <strong>Vörösmarty tér</strong>en.