+++
title = "Hamarosan!"
slug = "hamarosan"
author = "kiado"
wp_post_id = 3394
date = 2018-05-04T14:00:07+02:00
aliases =["hamarosan"]
tags = ["kiemelt","Kuti Veronika","női szexualitás","riportkönyv","titok","új könyv","Vágyvirágzás"]
categories = ["Kiadói hírek","Riportkönyvek","Új megjelenések"]
description = "Legújabb riportkönyvünk: Kuti Veronika Vágyvirágzás! Várható megjelenés június elején."
+++
<strong>Örömmel mutatjuk be Riportkönyv sorozatunk legújabb tagját<a href="https://www.konyvesbolt.online/Kuti-Veronika-Vagyviragzas">, Kuti Veronika Vágyvirágzás</a> című könyvét!</strong>

<hr />

Ebben a könyvben húsz nő intim történetét olvashatod szexről, szenvedélyről, kíváncsiságról, kapcsolatokról, sebekről és fejlődésről, ahogy elmesélik, kik voltak egykor, hogyan bimbózott ki testükben a szerelem zabolátlan vadrózsája. Szabadon tárják fel titkaikat, akárcsak a mesebeli királylány az elrejtett jegyeket a furfangos legénynek.

Megismerheted a női szexualitás kalandját az első bimbózástól a virágzás szépségén át az érett gyümölcsökig. Tanúja lehetsz, ahogy követik vágyaikat, kockáztatnak, sérülnek, gyógyulnak, növekednek. Akárcsak te vagy én. Mert a merész történetek, még ha ezerarcúak is, a mélyükön ott az autentikus női tapasztalat a szexualitás kibomlásáról, ami teljes virágában az intimitást, a kapcsolatot öltözteti ünneplőbe.

A szerző, Kuti Veronika, teológiát tanul, dúla, egykor mentálhigiénésként is lelkesedéssel gyűjtötte az idősek kalandos élettörténeteit. Asszonyszövet nevű blogján kutatja a női körben felfedezhető erőt, a termékeny hétköznapok és meghitt ünnepek egyensúlyát. Egy férj társa, három kislány édesanyja, 1100 cserkész regionális vezetője.

<strong><span style="color: #ff0000;">Várható megjelenés: június 4!</span></strong>