+++
aliases = ["viszockij-konyvbemutato-es-irodalmi-teazas-a-petofi-irodalmi-muzeumban"]
author = "kiado"
categories = ["Könyveinkkel történt", "Szerzőnkkel történt", "Visszhang"]
date = "2018-06-01T09:00:51+02:00"
description = "A rangos irodalomtörténeti műhely és fórum május 24-én Viszockij-estet tartott a világhírű színész, dalszerző, költő és előadóművész emlékének tiszteletére, aki idén lenne 80 éves. A felolvasóest a Marosi Lajos által fordított és válogatott kötet, a „Zavarni néha még fogok! – Viszockij 80” alapján villantotta fel az életmű főbb jellegzetességeit, társadalmi jelentőségét, irodalmi értékét."
draft = false
image = "http://www.adlibrum.hu/wp-content/uploads/2018/06/P5241828-672x372.jpg"
linktitle = ""
slug = "viszockij-konyvbemutato-es-irodalmi-teazas-a-petofi-irodalmi-muzeumban"
tags = ["beszélgetés", "Bors Anikó", "dalok", "életmű", "könyvbemutató", "Marosi Lajos", "orosz", "PIM", "Thuróczy Gergely", "Versek", "Viszockij"]
title = "Viszockij-könyvbemutató és irodalmi teázás a Petőfi Irodalmi Múzeumban"
weight = ""
wp_post_id = 3482

+++
![](http://www.adlibrum.hu/wp-content/uploads/2018/06/P5241828-672x372.jpg)

A rangos irodalomtörténeti műhely és fórum május 24-én Viszockij-estet tartott a világhírű színész, dalszerző, költő és előadóművész emlékének tiszteletére, aki idén lenne 80 éves. A felolvasóest a Marosi Lajos által fordított és válogatott kötet, a „[Zavarni néha még fogok! – Viszockij 80](https://www.konyvesbolt.online/Marosi-Lajos-Zavarni-neha-meg-fogok-Viszockij)” alapján villantotta fel az életmű főbb jellegzetességeit, társadalmi jelentőségét, irodalmi értékét.

 <p><span style="font-family: Times New Roman, serif;"><span style="font-size: medium;"><span lang="hu-HU">A szervezők két dologtól tartottak, egészen 24-én délután 16:45-ig. A fordító attól, hogy szervezési erőfeszítései ellenére sem lesz 30 érdeklődő sem, ami a korábbi műfordítói bemutatkozásai után lélektani határnak számít nála, a múzeológus szervező pedig attól, hogy négyszázan is eljönnek, mint 10 éve az emlékezetes Viszockij-kiállítás megnyitójára. A „legismertebb közösségi oldal” visszajelzéseiből mindkét végletet ki lehetett olvasni. Marosi Lajos azt gondolta, túl sok a szék, Thuróczy Gergely pedig azt, hogy kevés a saláta és a pirog...</span></span></span></p> <p><span style="font-family: Times New Roman, serif;"><span style="font-size: medium;"><span lang="hu-HU">Végül is a beszélgetést, a magyarul elhangzó verseket és az oroszul vetített Viszockij-klipeket 90-en hallgatták-nézték meg, néhányan a szomszédos terem tartalékszékeiről. A pódiumasztalnál hárman foglaltak helyet: a PIM részéről moderátorként Thuróczy Gergely, beszélgetőtárs volt és verseket olvasott fel Bors Anikó könyvtáros, előadóművész, Marosi Lajos pedig másfél órán át próbálta visszafogni magát, hogy a műsor ne nyúljon túl hosszúra. A dalokon-verseken kívül szó esett a költemények kulturális hátteréről, a szovjet életmód furcsaságairól, a korabeli (40-50 éves) audiovizuális technika lehetőségeiről és korlátairól, de még a versfordítás mibenlétéről is. </span></span></span></p> <p><span style="font-family: Times New Roman, serif;"><span style="font-size: medium;"><span lang="hu-HU">A projektor Viszockijnak azon dalait vetítette, amelyek a fordító számára a legkedvesebbek. Véletlenül (?) mindegyik zenekari kísérettel hangzott el, kiegészítve Viszockij gitárjátékát. „</span></span></span><span style="font-family: Times New Roman, serif;"><span style="font-size: medium;"><span lang="hu-HU"><i>Dal a barátról</i></span></span></span><span style="font-family: Times New Roman, serif;"><span style="font-size: medium;"><span lang="hu-HU">” – ez tette a szerzőt Szovjetunió-szerte ismertté, és ez volt Marosi első Viszockij-magyarítása, ezt csiszolgatta fordítóként legtovább, 13 évig a belső rímek miatt. „</span></span></span><span style="font-family: Times New Roman, serif;"><span style="font-size: medium;"><span lang="hu-HU"><i>Ő odalett a csatában</i></span></span></span><span style="font-family: Times New Roman, serif;"><span style="font-size: medium;"><span lang="hu-HU">” – a videofelvétel különlegessége, hogy Viszockij hangját halljuk, de a látható szereplők jelelnek, mert süketnémák, ezáltal egy harmadik nyelv is szerepet kap. Ez bizonyos pillanatokban annyira nemzetközi, hogy se magyarul, se oroszul nem kell tudni a megértéséhez. Az „</span></span></span><span style="font-family: Times New Roman, serif;"><span style="font-size: medium;"><span lang="hu-HU"><i>Itt összesimul remegőn a fenyő</i></span></span></span><span style="font-family: Times New Roman, serif;"><span style="font-size: medium;"><span lang="hu-HU">” kezdetű dal Viszockij feleségéhez szól. Múzsája, Marina Vlady, pár napja töltötte be kerek jubileumát, így a könyvbemutató ezzel előtte is tisztelgett. A „</span></span></span><span style="font-family: Times New Roman, serif;"><span style="font-size: medium;"><span lang="hu-HU"><i>Hajók</i></span></span></span><span style="font-family: Times New Roman, serif;"><span style="font-size: medium;"><span lang="hu-HU">” című dal a költő egyik kedvenc szimbólumával utal a határt nem ismerő szabadságra, a távozás és visszatérés ciklikusságára, a világjárók kitartására és erejére az elemi erőkkel szemben. A klip elképesztő felvételeit már nemcsak a fordító, hanem a hajómérnök is mutatta közönségének... </span></span></span></p> <p><span style="font-family: Times New Roman, serif;"><span style="font-size: medium;"><span lang="hu-HU">A teremben álló 45 éves némafilm-vetítőgép (hangja szerint kávédaráló) szintén be kellett induljon, ha már a szervezők odakészítették. A Viszockij-korabeli Szovjetunióban ez jelentette (a tévé mellett) a házimozit. A legnépszerűbb rajzfilmsorozatot, a „Na Nyuszi, megállj csak!” címűt, 8 mm-es színes filmen is kiadták. A rendező terve szerint a Farkasnak Viszockij adta volna a hangját, de ezt a cenzúra megakadályozta, nehogy tovább növekedjen a színész népszerűsége. A rendező borsot tört a hatalom orra alá azzal, mivel a filmbe mégis beleszerkesztette Viszockij legismertebb zenei motívumát. De a fordítónak nem csak ez volt fontos. Már-már szeretettel guggolt múltszázadi vetítőgépe mellé, és lelkesen beszélt a tonkopler nevű hangosítókütyüről, amelynek hajdani létezését az est technikusa meg tudta erősíteni...</span></span></span></p> <p><span style="font-family: Times New Roman, serif;"><span style="font-size: medium;"><span lang="hu-HU">A szakmai részt érdekes szubjektív hozzászólások zárták le. Felszólalt Demeter Judit, aki az orosz Hamlet tolmácsa volt magyarországi vendégszereplése alatt. Prőhle Gergely, a PIM főigazgatója pedig arra emlékezett vissza, hogy 15 éves srácként az olimpiai Moszkvában tartózkodott Viszockij halálakor, és megérezte a helyzet feszültségét.</span></span></span></p> <p><a name="_GoBack"></a> <span style="font-family: Times New Roman, serif;"><span style="font-size: medium;"><span lang="hu-HU">Végül az irodalmi teázás keretében a szamovár mellett jól fogyott az orosz hússaláta, a túrós pirog és a fordításkötet. Az utóbbiból nem is jutott mindenkinek. Amikor ez már nagyon kínos volt, a rendezők találtak még egy példányt a muzeális értékű vetítőgép alatt. De jó, hogy azzal támasztották fel az elejét! </span></span></span></p> <p><span style="font-family: Times New Roman, serif;"><span style="font-size: medium;"><span lang="hu-HU">A könyv megvásárolható a kiadó <a href="https://www.konyvesbolt.online/Marosi-Lajos-Zavarni-neha-meg-fogok-Viszockij">webshopjában</a> és az Ünnepi Könyvhéten a Vörösmarty tér 21-es pavilonjánál.</span></span></span></p>