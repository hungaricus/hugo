+++
title = "Vastapsfelelősök"
date = 2018-05-31T22:54:37+02:00
draft = false
tags = []
categories = []
author = "Lovász-Horváth Nikolett"
booktitle = "Vastapsfelelősök. A kulisszák mesterei a színház titkairól"
pages = "184"
cover = "http://adlibrum.hu/docs/webcovers/Lovasz-Horvath-Nikolett_Vastapsfelelosok--FD.jpg"
blurb = "A színház zárt világa bizony sok titkot rejt, az igazi drámák és csatározások nem a színpadon, sokkal inkább a színfalak mögött és az öltözőkben zajlanak."
+++

A színházi kulisszák zárt világa sok titkot rejt. Minden előadás valódi küzdelem a sikerért, amiért nem csak a színészek, de a műszak is megdolgozik.

* Honnan tudja a súgó, hogy mikor szorul a színész a segítségére?
* Miként lehet az asszisztens a rendező igazi társa?
* Milyen egy igazi gyorsöltözés?
* Mi történik, ha nem sül el időben egy kelléknek használt fegyver?
* Hogyan varázsolják át pillanatok alatt a színpadképet a díszítők?
* Milyen módszerekkel dolgoznak a koreográfusok?
* Mi jelenti az igazi kihívást az ügyelők számára?
* Miért is van szükség annyi lámpára a színházban?

Ez a könyv most egy különleges utazásra hív a színházi kulisszák mögé, amelyben öltöztetők, díszítők, kellékesek, súgók, rendezőasszisztensek, világosítók, hangosítók, koreográfusok és ügyelők mesélnek arról, hogy mi is történik a függöny mögött, amit már a reflektorok sem világítanak meg.

Lovász-Horváth Nikolett, amellett, hogy az ARTIQ Kulturális Magazinba ír színikritikákat, hosszú évek óta dolgozik nézőtéri munkatársként az egyik népszerű belvárosi színházban. Számára a színház nem munkahely, hanem maga a szerelem. Az  évek alatt pedig nemcsak a nézői szokásokat ismerte meg, de a kulisszák mögé is volt alkalma bepillantani.